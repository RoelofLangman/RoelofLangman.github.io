---
title: Gourmetten...
---

Onze familie wil gourmetten met de kerst. Net als 38% van de rest van de Nederlandse bevolking. Gourmetten is lekker, omdat je alleen klaarmaakt wat je zelf lust. En het is makkelijk, omdat je alleen de ingrediÃ«nten hoeft klaar te zeggen. De gasten doen de rest, zelf. 

Ik heb beloofd dat ik voor het hoofdgerecht zal zorgen: het vlees en de groente. Mijn jongste zus doet de gebakken aardappeltjes. Maar ik heb helemaal geen ervaring met gourmetten. Vorig jaar deden we het ook, maar toen heeft mijn neef het vlees voor mij gegrild. Ik hoefde alleen de sla op te scheppen.

Tijd voor *research*. Hoe gourmet je smakelijk, makkelijk en gezond?

## Marinades

(Ha! Mijn eerste tussenkopje!) Ik heb er zin in om vlees en vis te marineren, dan is het op smaak en gezouten voordat je het gaat grillen of bakken. Die marinades moeten dan niet te vet zijn, en de smaak van vis of vlees ondersteunen, niet domineren. 

Op [WikiHow](https://nl.wikihow.com/Kip-marineren) vind ik het recept voor een Italiaanse marinade voor kip:

* 1/4 kopje olijfolie
* 2 tl. azijn
* 1 tl. zout
* 1 tl. knoflookpoeder
* 1 tl. gedroogde oregano
* 1 tl. Italiaanse kruidenmix

Dat is alvast een begin. Kruidenmix, knoflookpoeder -- die gaan we natuurlijk vervangen door iets dat vers is. En uh... waar is het zout?

De [Allerhande](https://www.ah.nl/allerhande/recept/R-R558834/griekse-marinade-vis-of-groente) heeft een recept voor een Griekse marinade, die je met vis en groente kunt gebruiken:

* 1 citroen (schoongeboend)
* 3 eetlepels olijfolie
* 1 teentje knoflook (geperst)
* 1 theelepel paprikapoeder
* 3 eetlepels verse oregano (fijngehakt; of 1 eetlepel gedroogd)

Appie Heijn raadt aan om de vis met de marinade te bestrijken en een half tot twee uur te marineren. 

Het internet is niet groot genoeg om er een marinade voor hertenbiefstuk op te vinden zonder wijn of zelfs Armagnac. Even leek het te lukken bij Jamie's kerstdiner, maar de marinade op die pagina bleek een perfecte marinade... voor garnalen. 